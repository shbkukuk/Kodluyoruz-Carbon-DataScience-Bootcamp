Ödev 2:
İnternetten toplayarak bir veri seti oluşturmanızı istiyorum. Oluşturduğunuz veri seti ne kadar orijinal olursa o kadar iyidir. 

Veri setinin özellikleri aşağıdaki gibi olmalıdır:

- Oluşturduğunuz veri seti en az 100 adet satır içermelidir.
- Yazılı veri ise CSV veya JSON formatında olmalı, sinyal verisi (görüntü, ses) ise verinin kendisi ayrı dosyada olup her bir veri parçası için ilgili bilgilerin bulunduğu bir CSV dosyası da hazırlanmalıdır.
- Yasal olarak veri setinin çekilmesine bir engel olmaması ve çektikten sonra github ve kaggle üzerinden paylaşılması gerekmektedir. 

Şunların bulunması iyi olacaktır, bu maddeler ZORUNLU DEĞİLDİR:

- Ne kadar çok veri içerirse o kadar iyidir.
- Verinin etiketi de hazır olsun. Veri setini öyle ayarlayın ki, amaçlanan görev için etiketleri de aynı siteden alın. Bu şartı sağlayamazsanız veriyi kendiniz etiketlemeniz gerekmektedir.
- Veri setinin Türkçe olması. (fikrin orijinalliği daha önemli, eğer sadece Türkçe haricinde bir dilde yapılabilir ise Türkçe olmasa da olur)

Ödev Teslimi:
Şu temada bir linkedin gönderisi oluşturun:
< veri setini nereden aldığınız, neleri kullandığınız (diller, frameworkler vs) ile ilgili bir iki cümle >
< kısaca oluşturduğunuz veri setinin amacı >
You can access this dataset and work on it. Here are the links: < veri setinin Kaggle ve Github linkleri >
< oluşturduğunuz veri seti ile ilgili hashtag'ler (dataset, computer vision, nlp, turkish nlp, deep learning) >


Ödevin süresi iki haftadır fakat bu hafta hangi siteyi kullanacağınızı belirlemeniz beklenmektedir. Ödevle ilgili sorularınızı buradan veya Telegram grubundan sorabilirsiniz. 